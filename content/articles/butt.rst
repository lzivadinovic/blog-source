You are just looking at it's butt... 
################################################

:date: 2016-06-19 17:38
:slug: love-hate
:author: Lazar Zivadinovic 
:summary: Upisivanje fizike/astrofizike 


Mislim da sam shvatio koliko je fizika bogata kada mi je Jovan Božuta u prvoj godina faksa rekao "Matori, danas sam položio ispit koji mi je objasnio samo ovaj simbol u toj jednačini, a za ostatak polako..."

Tada sam nosio majicu sa Šrodingerovom jednačinom. Posle toga sam prestao da nosim majice sa jednačinama koje mi nisu fundamentalno jasne. Što znači da za sada, u principu, mogu samo da nosim majice sa:

 * F = ma
 * pV = nRT
 * m1 - m2 = 2.5 log(I2/I1)
 * ?

.. image:: /images/butt/same.png
   :align: center

Mislim, kapiram ja Langražijan i varijacioni račun i Lagranževe jednačine kretanja i nemam pojma, MHD model idealne plazme i kako se dolazi do tih stvari, ali mi to još uvek nije toliko intuitivno i ne želim samo da slepo pratim neka slova na papiru.

Stvar je u tome da kao klinac (srednjoškolac) nisi svestan tih stvari ukoliko nisi imao lepo odrađene kurseve fizike u srednjoj školi ili ako zapravo nisi negde video kako se fizika zapravo radi (npr. Petnica). Takođe, ovo se može rešiti tako ako sam slušaš kurseve na EdX-u ili kurseri. Ali budimo realni, 99% klinaca više voli da pije pivo, igra basket, igra igrice, visi po kafićima (ladi muda jednostavno), nego da zapravo pogleda neki kurs iz fizike ili tako nešto. Sa druge strane, i zašto bi uopšte trošili vreme na to ako im fizika nije predstavljena na lep način.

Ok, scena je sledeća:

Imate klinca koji nije imao gde da čuje šta je zapravo fizika, već je samo radio one gluposti u srednjoj školi (ne kažem da je program loš, već da imaš problem sa neambicioznim profesorima) i gledao poprilično veliki broj naučno-popularnih emisija i bio u fazonu "WOW čoveče, ovo je tako kul. I deluje tako lako. Ja ću ovo studirati!"

I onda upiše fiziku (koju svaki moron može da upiše zato što je prijemni smešan (ozbiljno ljudi, nemojte tako funjarski da zezate klince)) i dođe na kurs matematike 1 i bude u fazonu "I DID NОТ SIGN UP FOR THIS!" I malo kasnije (godinu, ili dve) shvati da to zapravo nije za njega i jednostavno napusti faks. Što je skroz ok, ali takve scene mogu da se izbegnu ako se stvari lepo rade.

Ono što je zapravo poenta ovog "teksta" (čitaj, random nabacanih misli bez nekog određenog smisla) je da je nauka teška ako ne znaš kako treba da se radi i da ako pristupiš tome sa stavom "lalalala, laseri, crne rupe, wow, znam pričicu" onda si osuđen na propast i samo gubiš par godina ćivota.

P.S. Ako stvarno voliš nešto, onda voliš sva sranja koja dolaze uz to.



